Hej!

Kul att vi äntligen är igång med projektet. Jag har lagt bilder och resurser i undermapparna här.

Toppen om sidan kan vara responsiv.

Färgkoden till den rosa färgen är 17 % 100 % 36 % 1 %.

Jag har inte gjort någon pil men jag tänker att du kan hitta nån. Jag använde Fira Code Retina för
att göra pilen, men det finns säkert nåt bra sätt du kan lösa det på. Jag har inte heller placerat den
ordentligt i förhållande till texten. Jag vill att när man för musen över texten så ska pilen åka lite till
höger. Men inte "hoppa" utan det ska vara en smooth rörelse. Sen när man tar bort musen så åker
pilen tillbaka. Lite snappy sådär, inget jättelångsamt. Men inte för fort heller så man inte hinner se.

Texten i mitten "And I'm floating..." ska vara ett citat. Vi kör platshållartext så länge tills jag får det
riktiga citatet av vår VD. Om du har tid vore det snyggt om citattecknen kom automatiskt när man
lägger in citat och liksom lägger sig lite bakom texten? Om du fattar vad jag menar? Och samma
i slutet på citatet, att det ligger lite under sista bokstaven.

På Save Ventures ska det vara lite genomskinlighet på Ventures-ordet och det ska ligga lite
bakom, om du fattar. Du ser på skissen.

Juste, bastypsnittet är Rubik, jag tog nåt webbvänligt. Och sen har jag kört fet Times New Roman
på Ventures.

På menyn vore det snyggt om alla balkarna rörde sig så att de ligger i linje, när man för musen
över dem.

Read Our Story-pilen ska också åka ut på samma sätt som den innan när man hovrar.

På menyalternaitven la jag lite dropshadow för att de skulle sticka ut från bakgrunden. Tänker att
du som är så snitsig kan säkert få till det i koden.

På desktop i menyn vill jag att det syns rosa linjer när man hovrar. Ingen dropshadow på linjen om
det går?? Kanske inte funkar? Då kan du ha dropshadow!

Jag la inte in cookietexten på mobben men du kan väl fixa det! På desktop saknas länkpil men
det ska såklart finnas där.

Och sen kommer ett extra citat som inte kommer finnas på mobilvyn, du ser. Den ska vara ganska
uttonad och ha en rosa-vit-gradient om det går? Så bakgrunden liksom syns igenom lite. Här har
jag använt Rubik Italic precis som på det andra citatet.

På cookie-texten är det också lite glow, kan man få det på webben också?? Vore så himla snyggt!

Sen ska brödtexten brytas lite annorlunda i "sista delen" av brödtexten, du ser. På desktop vill jag
att det ska stå "Planet Earth is blue" och "and there's nothing I can do" på enstaka rader men
resten ska in i stycket ovanför. Kan du hitta nåt sätt att göra det på? Vore guld! Du är grym!!

Och sen så vill jag ha med bilden på Major Tom på desktop men vi behöver inte ha den på
mobilen, vi håller det snyggt. Texten får gärna flyta runt bilden såsom jag har gjort i designen.

Jag kommer ha semester i två veckor nu så jag kan inte svara på några frågor om designen, du
får improvisera så tar vi korret efter nyår! Men jag vet att Jenni kan hjälpa dig med de tekniska
bitarna.

Lycka till!

Hälsningar Kantarella

PS. Vår ekonomichef kör webben utan CSS så kolla att sidan ser schysst ut även utan CSS,
du vet - läsbar. Och kolla så det går att tabba å sånt. Ja du vet, du har ju koll på det där med
tillgänglighet.

PS2. Menyn ska följa med på sidan när man scrollar!

Vi hörs!